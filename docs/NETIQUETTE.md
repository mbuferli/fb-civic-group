# Netiquette

Il gruppo Facebook "_Sei di Casalecchio di Reno se..._" è uno spazio di condivisione sui temi della città di Casalecchio di Reno. Favoriamo il dialogo e la comunicazione di informazioni e notizie riguardanti la città di Casalecchio di Reno. Promuoviamo la collaborazione e cerchiamo un punto unico di ritrovo digitale dove condividere consigli, dubbi e domande, pensieri, momenti e ricordi della nostra città e di noi.

L’obiettivo di queste poche righe è quello di tutelare tutti i membri, difendendoli da atti o comportamenti lesivi di varia natura, da atteggiamente distruttivi che diffondono malessere e odio all’interno del gruppo stesso. Chiunque voglia restare nel gruppo accetta questa netiquette e aiuta il gruppo nel far sì che chiunque la conosca e la rispetti. 

Lo scopo non è censurare, lo scopo unico e ultimo è avere un "codice di condotta" condiviso, per poterci aiutare quando qualcuno non lo rispetta. 

Ecco quindi **le 10 cose che NON vogliamo vedere** nel nostro gruppo:
- **Razzismo**: qualunque post discriminatorio o che possa ledere la sensibilità in qualsiasi modo di persone per il loro orientamento sessuale, religioso, per la loro etnia o per la loro provenienza, per il loro sesso o per qualsiasi altra forma di stigmatizzazione. Siamo tutti ugualmente essere umani. 
- **Pedopornografia**.
- **Propaganda politica**: questo spazio non vuole propaganda politica incontrollata, se verranno affrontati temi politici lo si farà nel più alto e possibile rispetto di entrambe le parti in gioco e con l’unico scopo di informare. Verrà rispettato il silenzio elettorale statale e rimosso qualunque post riguardante la propaganda politica durante questo periodo. Questo gruppo vuole allo stesso tempo avere un dialogo aperto e pubblico con l’amministrazione di turno e con l’opposizione, ma non vuole che il gruppo si trasformi in un palcoscenico elettorale con l’unico scopo di raccogliere voti.
- **Dati sensibili e personali**: anche se siete i titolari del dato personale in questione, vorremmo non venisse pubblicato alcun tipo di dato personale di terzi in modo da non ledere in nessun modo la privacy di nessuno. (es: targhe d’auto, foto di documenti, …)
- **Gioco d’azzardo o concorsi a titolo oneroso**: non è ammessa la pubblicazione di contenuti che favoriscano il gioco d’azzardo o qualsiasi attività di concorsi a titoli onerosi.
- **Contenuti coperti da copyright**: rispettiamo le leggi sul copyright, tuteliamo il diritto d’autore e sconsigliamo la pubblicazione di contenuti lesivi del copyright.
- **Spam e pubblicità**: gli utenti che siano sorpresi in palese esercizio di SPAM all’interno del gruppo, volto a creare soltanto confusione attraverso contenuti che non siano volti ad alcun scopo di dialogo o condivisione, saranno bloccati. Si possono pubblicare post pubblicitari di attività e servizi inerenti al comune di Casalecchio di Reno o dei comuni limitrofi. Per evitare che il gruppo diventi una una bacheca pubblicitaria si può pubblicare una volta a settimana il proprio contenuto. Chiediamo in cambio post completi di tutte le informazioni e non meri volantini pubblicitari senza informazioni.
- **Insulti e offese**: vogliamo che i membri mantengano, anche se in disaccordo, un comportamento civile che non sfoci mai in offese o insulti verso un membro o un gruppo di individui (come già espresso al punto 1).
- **Contenuti e commenti inutilmente polemici, faziosi o totalmente infondati**: condividere informazioni e opinioni è prima di tutto un atto di fiducia, non tradiamo la fiducia dei membri del gruppo con informazioni totalmente infondate (fake news) o con eccesso di polemica, atteggiamento spesso avverso al confronto o fazioso. Se si riportano notizie bisogna citare le fonti. Notizie infondate ed inventate saranno eliminate.
- **Emergenze**: le emergenze di qualsiasi ordine devono prima essere comunicate agli organi competenti (pronto soccorso, polizia, pompieri, forze dell’ordine, …), favorendone l’intervento. Successivamente è possibile informare i membri del gruppo. 

Cercheremo di rispondere ad ogni domanda del gruppo (insieme a tutti i membri) e di ascoltare le esigenze di tutti, ma lo scopo di questo gruppo non è rappresentare alcuno schieramento politico, né sostituirsi a nessun organo pubblico. **NON siamo il Comune**, **NON rappresentiamo il Comune** né rappresentiamo nessun altro se non noi stessi.
